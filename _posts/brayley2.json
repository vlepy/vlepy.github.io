{
  "date": "2018-11-06T10:24:00.000Z",
  "excerpt": "Opowiadanie.",
  "html": "<!DOCTYPE HTML PUBLIC \"-//W3C//DTD HTML 4.0 Transitional//EN\">\n<html>\n<head>\n\t<meta http-equiv=\"content-type\" content=\"text/html; charset=windows-1250\"/>\n\t<title></title>\n\t<meta name=\"generator\" content=\"LibreOffice 6.1.0.3 (Windows)\"/>\n\t<meta name=\"created\" content=\"2016-08-08T21:48:28.379448969\"/>\n\t<meta name=\"changed\" content=\"2017-12-28T14:58:51.395000000\"/>\n\t<style type=\"text/css\">\n\t\t@page { size: 21cm 29.7cm; margin: 2cm }\n\t\tp { margin-bottom: 0.25cm; line-height: 120%; background: transparent }\n\t</style>\n</head>\n<body lang=\"pl-PL\" link=\"#000080\" vlink=\"#800000\" dir=\"ltr\"><p align=\"center\" style=\"margin-bottom: 0cm; line-height: 100%\">\nBrayley 2</p>\n<p align=\"center\" style=\"margin-bottom: 0cm; line-height: 100%\">Autor:\nMirosław Leśniak</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p style=\"margin-bottom: 0cm; line-height: 100%\"><br/>\n</p>\n<p style=\"margin-bottom: 0cm; line-height: 100%\">\tLot do bazy Brayley\n2 przebiegł pomyślnie i rutynowo. Trzeba przyznać, że ostatnie\nudogodnienia w kwestii wyposażenia promów znacznie poprawiły komfort\nlotów. Wygodne siedzenia, miła dla oka stylistyka, dobra obsługa\npasażerów, świetne jedzenie i te okna wyposażone w możliwość\nwyświetlania obrazu z pokładowego teleskopu. Bajka.</p>\n<p style=\"margin-bottom: 0cm; line-height: 100%\">\tDr Philip K. z\ntrudem wyrwał się ze stanu relaksacji, opuścił swój fotel i udał się\ndo wyjścia z promu. Był sam. Sektor przylotów jak zwykle bił sterylną\nczystością i emanował kompletną ciszą. Cisza ta jednak została\nprzerwana przez dźwięk pisania na klawiaturze. Dopiero wtedy K\nzauważył ubraną w niebieski uniform, siedzącą za biurkiem kobietę.\nKobieta podniosła wzrok znad ekranu i skierowała go prosto w jego\noczy.</p>\n<p style=\"margin-bottom: 0cm; line-height: 100%\">- Witamy Doktorze K\n- rzekła przyjaźnie po czym drzwi sektora otworzyły się wpuszczając\nwkomponowującego się wizualnie w stylistykę otoczenia robota\nbagażowego.</p>\n<p style=\"margin-bottom: 0cm; line-height: 100%\">- Zechce Pan udać\nsię do swojej kwatery &ndash; powiedziała równie przyjaźnie po czym\nzwróciła swój wzrok z powrotem w kierunku ekranu jej monitora.</p>\n<p style=\"margin-bottom: 0cm; line-height: 100%\">\tK wręczył bagaż\nrobotowi i za nim podążył.</p>\n<p style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p style=\"margin-bottom: 0cm; line-height: 100%\">\tSterylne i wąskie\nkorytarze stacji sprawiały, że czuł się bezpiecznie i komfortowo, K\nnigdy nie był typem klaustrofobika. Ludzie których mijał uprzejmie\nsię z nim witali.</p>\n<p style=\"margin-bottom: 0cm; line-height: 100%\">\tKwatera jaka\nzostała mu przydzielona wyglądała dokładnie tak jak ta którą\nzapamiętał z poprzedniej podróży do Brayley 2: szarość ścian\npołączona gdzieniegdzie z błękitem, biurko z terminalem komputerowym,\npodwójne, piętrowe łóżko i okno dachowe z pięknym widokiem na Ziemię.\nLedwie rozpakował swoje rzeczy a jego telefon zadzwonił. Niechętnie\nwyciągnął go z kieszeni i odebrał połączenie od Dr Smitha, dyrektora\nbazy.</p>\n<p style=\"margin-bottom: 0cm; line-height: 100%\">- Witam doktorze K &ndash;\nwydusił z siebie swoją charakterystyczną chrypką &ndash; oczekujemy\nna Pana biurze &ndash; zakończył i połączenie zostało przerwane.</p>\n<p style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tBiuro\nSmitha biło w oczy chaotycznym rozmieszczeniu znajdujących się w nim\nprzedmiotów, innymi słowy: bałaganem. Na jego biurku umieszczonym\nprzy jednej ze ścian można było zauważyć bezładną kompozycję urządzeń\nelektronicznych, papierowych dokumentów, bliżej nieokreślonych śmieci\ni niedopałków papierosów. Smith siedział za tym pejzażem popalając\ncygaretkę. Energicznie uderzył swoją tłustą, otwartą ręką w, chyba,\njedyną wolną przestrzeń na biurku wzbijając część z przedmiotów na\nnim się znajdujących lekko ponad blat.</p>\n<p align=\"left\" style=\"margin-bottom: 0cm; line-height: 100%\">-  Nie\nma czasu na konwenanse &ndash; wydusił z siebie z powagą &ndash;\nodkrycie którego dokonaliśmy może okazać się fundamentalne dla\ndalszej egzystencji gatunku ludzkiego a także reszty życia jakie jest\nnam znane &ndash; kontynuował &ndash; proszę teraz wypocząć,\nwyruszamy w kierunku odkrycia za 10 godzin.</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">A: Skąd\npewność, że nim jest?</p>\n<p align=\"left\" style=\"margin-bottom: 0cm; line-height: 100%\">B:\nTylko on pasuje do opisu.</p>\n<p align=\"left\" style=\"margin-bottom: 0cm; line-height: 100%\">A: Więc\njaki mamy plan?</p>\n<p align=\"left\" style=\"margin-bottom: 0cm; line-height: 100%\">B:\nPozwolimy mu działać, nie możemy zaryzykować otwartej konfrontacji.</p>\n<p align=\"left\" style=\"margin-bottom: 0cm; line-height: 100%\">A:\nZrozumiano.. ktoś idzie, powinniśmy się rozejść.</p>\n<p align=\"left\" style=\"margin-bottom: 0cm; line-height: 100%\">&hellip;&hellip;&hellip;..</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tŁaziki\nswobodnie sunęły poprzez księżycową równinę. Jechali już około\ngodziny, byli już prawie na miejscu. Jim zatrzymał pojazd w najmniej\nspodziewanej dla K lokacji. Na środku pustkowia. Zabezpieczyli\nskafandry, rozhermetyzowali wnętrze łazika i wysiedli. Jim zaczął iść\nw kierunku sobie tylko znanego celu a K i ludzie z drugiego pojazdu\nza nim podążyli. Zatrzymali się przed niegłęboką wnęką na środku\nktórej znajdował się płaski, kwadratowy obiekt wydający się być\nwykonanym z metalu.</p>\n<p align=\"left\" style=\"margin-bottom: 0cm; line-height: 100%\">- Jeden\nz naszych satelitów Księżyca wykrył to tydzień temu &ndash; wyjaśnił\nSmith &ndash; nie wiemy jeszcze co to jest, z czego jest wykonane i\nkto to tutaj umieścił. Nie jesteśmy też w stanie pobrać próbki do\nnaszego laboratorium, wydaje się być twardsze niż stal i nie można\ntego uszkodzić. Na tę chwilę wiemy, że nie jest radioaktywne i nie\nemituje żadnych sygnałów. Wysłaliśmy już informację o odkryciu do\nrządu i wniosek o przysłanie kompletnej aparatury diagnostycznej z\nZiemi. Zostanie dostarczona w ciągu kilku tygodni specjalnym\ntransportem w trybie nadzwyczajnym. \n</p>\n<p align=\"left\" style=\"margin-bottom: 0cm; line-height: 100%\">\tK\nprzyglądał się uważnie obiektowi. Była to kwadratowa płyta wielkości\ndwa na dwa metry, gruba na pięć centymetrów, błyszcząca się\nmetalicznie seledynowym połyskiem. Gdyby nie fakt, że została\nznaleziona pośrodku księżycowego pustkowia pewnie zostałaby\nzignorowana i nikt nie zwróciłby na nią uwagi. K spróbował podnieść\npłytę, grawitacja księżyca sprawiła, że zadanie to było dość łatwe\njednakże musiał użyć odrobiny siły. Pod spodem znajdował się jedynie\nksiężycowy pył.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tJedzenie\nw stołówce było podłe jak nigdy. K z niesmakiem przeżuwał kurczaka.\nNie udzielała mu się atmosfera kantyny. Nie dokańczając posiłku udał\nsię do swojej kwatery. Po dotarciu na miejsce zasiadł za biurkiem i\nzalogował się do Internetu, sprawdził pocztę. Opóźnienie rzędu trzech\nsekund nie pozwalało na wygodną grę online z ludźmi na Ziemi, mógł\njednak swobodnie grać w szachy. Czas mijał, K zdecydował zaczerpnąć\ntrochę snu. Po dotarciu do łóżka niemal ogarnęło go zaskoczenie gdy\nzauważył złożony kawałek papieru leżący na pościeli. K rozwinął go, w\nśrodku widniał niechlujnie ręcznie napisany tekst: &bdquo;Znajdź\nKapitana, zniszcz tę informację, pozdrawiam, C.&rdquo;</p>\n<p align=\"left\" style=\"margin-bottom: 0cm; line-height: 100%\">\tK\nwestchnął, spalił kartkę i poszedł spać.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tNowy\nogród botaniczny na Brayley 2 zdumiewał różnorodnością rosnących tu\nroślin. Poczynając od paproci, poprzez jabłonie, kończąc na\nfilodendronach. Każda z sekcji ogrodu różniła się od kolejnej\nwilgotnością powietrza czy temperaturą. Słychać też było plusk wody i\nśpiew sprowadzonych tu z Ziemi ptaków, czasami brzęczenie owadów,\npomiędzy roślinami cicho krzątały się roboty botaniczne. Wszystko to\nprzykryte gigantyczną, przejrzystą kopułą.</p>\n<p align=\"left\" style=\"margin-bottom: 0cm; line-height: 100%\">\tPrzechadzając\nsię po ogrodzie K starał się nie zwracać uwagi na narastający\nniepokój jaki go ogarniał. Cel jego podróży, enigmatyczna kartka\npapieru jaką mu podrzucono, wreszcie fakt bycia setki tysięcy\nkilometrów daleko od Ziemi, na dodatek ta niska grawitacja. Nie\nwytrzymał, sięgnął do kieszeni po papierosy. Jego niepokój zmienił\nsię w irytację kiedy zorientował się, że zapomniał zapalniczki ze\nswojej kwatery. Podszedł do pierwszego napotkanego człowieka,\npoprosił o ognień. Irytację zastąpiła rezygnacja kiedy poinformowano\ngo, że tu nie wolno palić. &bdquo;Szlag&rdquo;, pomyślał i mamrocząc\npod nosem udał się w kierunku kantyny.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tDzwonek\ndo drzwi o dźwięku śpiewającego skowronka wybudził K z głębokiego\nsnu. K wywlókł się z łóżka po czym zajrzał w ekran wizjera. Widniały\nna nim sylwetki dwóch ubranych w t-shirty mężczyzn. \n</p>\n<p align=\"left\" style=\"margin-bottom: 0cm; line-height: 100%\">- O co\nchodzi? &ndash; zapytał sennie.</p>\n<p align=\"left\" style=\"margin-bottom: 0cm; line-height: 100%\">-\nDoktor Philip K? Przyszliśmy porozmawiać.</p>\n<p align=\"left\" style=\"margin-bottom: 0cm; line-height: 100%\">\tK\notworzył drzwi, spojrzał na gości trzymających już przed jego oczami\nplakietki legitymacyjne Biura Ochrony Intelektualnych Dóbr\nPublicznych (w skrócie B.O.I.D.P.).</p>\n<p align=\"left\" style=\"margin-bottom: 0cm; line-height: 100%\">\tMężczyźni\nnie pytając o pozwolenie usiedli na znajdujących się w pomieszczeniu\nmeblach. Jeden na krześle przy biurku z terminalem komputerowym,\ndrugi na rozgrzebanym łóżku. Ten siedzący na łóżku, chudszy z ich\nobojga, wyjął tablet i zaczął czytać mamrocząc coś niezrozumiale pod\nnosem, ten grubszy siedzący przy biurku, zajął się podjadaniem\nsolonych orzeszków ziemnych stojących w miseczce przy terminalu, K\nprzyniósł je z bufetu poprzedniego dnia.</p>\n<p align=\"left\" style=\"margin-bottom: 0cm; line-height: 100%\">\tWreszcie,\nten chudszy, nie odrywając oczu sprzed tabletu zebrał się na\nwypowiedź:</p>\n<p align=\"left\" style=\"margin-bottom: 0cm; line-height: 100%\">- Panie\nK, Biuro Ochrony Intelektualnych Dóbr Publicznych doszukało się\nprzestępstwa przeciwko Intelektualnemu Dobru Publicznemu jakie\npopełnił Pan trzy dni temu na pokładzie promu lecącego do naszej\nbazy.</p>\n<p align=\"left\" style=\"margin-bottom: 0cm; line-height: 100%\">\tK nie\nkrył zaskoczenia</p>\n<p align=\"left\" style=\"margin-bottom: 0cm; line-height: 100%\">- Cała\npraca jaką wykonuję jest synchronizowana z ziemskim repozytorium kodu\nw czasie rzeczywistym! Byłbym głupcem gdybym próbował coś ukryć!</p>\n<p align=\"left\" style=\"margin-bottom: 0cm; line-height: 100%\">- Panie\nK, proszę spojrzeć &ndash; odrzekł chudszy po czym odwrócił ekran\ntabletu w jego kierunku. Oczom K ukazało się nagranie przedstawiające\njego samego rysującego ołówkiem na kartce papieru &ndash; powinien\nPan znać prawo w tej dziedzinie lepiej niż ktokolwiek inny na tamtym\npromie &ndash; dokończył.</p>\n<p align=\"left\" style=\"margin-bottom: 0cm; line-height: 100%\">\tK\nprzełknął ślinę. Czuł, że blednie.</p>\n<p align=\"left\" style=\"margin-bottom: 0cm; line-height: 100%\">- To\ntylko rysunek pomocniczy&hellip; miałem go wprowadzić do systemu\nzaraz po dotarciu do Brayley&hellip; na śmierć zapomniałe...</p>\n<p align=\"left\" style=\"margin-bottom: 0cm; line-height: 100%\">\t-\nDoktorze K &ndash; przerwał mu chudszy &ndash; zgodnie z punktem\ntrzecim ustępu drugiego artykułu dwunastego ustawy o ochronie\nIntelektualnych Dóbr Publicznych zostaje Pan pozbawiony dostępu do\nInternetu na 30 dni, sąd SI wymierzył Panu także karę tygodniowego\npozbawienia wolności w trybie natychmiastowym. Proszę wyciągnąć ręce\nprzed siebie, jest Pan aresztowany, muszę założyć Panu kajdanki. K\nprzełknął ślinę raz jeszcze po czym posłusznie wykonał polecenie.\nZostał skuty.</p>\n<p align=\"left\" style=\"margin-bottom: 0cm; line-height: 100%\">\tWreszcie\nodezwał się ten gruby:</p>\n<p align=\"left\" style=\"margin-bottom: 0cm; line-height: 100%\">-\nPiękny widoczek ma Pan tutaj, hej, i dzięki za poczęstunek &ndash; po\nczym udali się do bloku więziennego.</p>\n<p align=\"left\" style=\"margin-bottom: 0cm; line-height: 100%\">\t</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tZiemniaki,\nkotlety mielone i mizeria. Jak można było się spodziewać, jadłospis\nwięzienny nie był wyjątkowo finezyjny. Jednak K od zawsze lubił to\ndanie. Na warunki w celi też nie mógł narzekać. Sterylne\npomieszczenie cztery na cztery metry, stosunkowo wygodna prycza,\nłazienka, terminal z dostępem do bazy książek, innych mediów i\npornografii oraz telewizor. Raz dziennie spod pryczy wyjeżdżał\nniewielki robot sprzątający; czyścił podłogę, ściany a nawet sufit,\njednocześnie spryskując je płynem antyseptycznym. Toaleta, umywalka i\nprysznic czyściły się same.</p>\n<p align=\"left\" style=\"margin-bottom: 0cm; line-height: 100%\">\tNagle\notworzyły się drzwi do celi. Ku zaskoczeniu K stał za nimi dyrektor\nBrayley 2.  Dr. Smith. Kiedy przestał sapać powiedział:</p>\n<p align=\"left\" style=\"margin-bottom: 0cm; line-height: 100%\">- No,\ntu Pan jesteś, dalej, idziemy.</p>\n<p align=\"left\" style=\"margin-bottom: 0cm; line-height: 100%\">\tK\nodparł:</p>\n<p align=\"left\" style=\"margin-bottom: 0cm; line-height: 100%\">-\nAle... zostały mi jeszcze cztery dni odsiadki&hellip; jeśli teraz\nstąd wyjdę&hellip;</p>\n<p align=\"left\" style=\"margin-bottom: 0cm; line-height: 100%\">-\nPrzestań Pan pierdolić &ndash; Smith zareagował nerwowo &ndash; mam\nznajomości tam gdzie trzeba, kara została anulowana.</p>\n<p align=\"left\" style=\"margin-bottom: 0cm; line-height: 100%\">\tWyszli\nz bloku więziennego mijając grającego na tablecie strażnika.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">A:\nZgubiłem go. Jakby się ulotnił.</p>\n<p align=\"left\" style=\"margin-bottom: 0cm; line-height: 100%\">B: Miej\noczy dookoła głowy, nie może się wymknąć.</p>\n<p align=\"left\" style=\"margin-bottom: 0cm; line-height: 100%\">A: Coś\nma się na rzeczy. Nie ma go tu.</p>\n<p align=\"left\" style=\"margin-bottom: 0cm; line-height: 100%\">B: Więc\nzostała tylko jedna możliwość. Szykuj się do drogi.</p>\n<p align=\"left\" style=\"margin-bottom: 0cm; line-height: 100%\">&hellip;&hellip;&hellip;..</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tK\nniechętnie przeżuwał sałatkę. Pewnie gdyby nie okoliczności smakowała\nby mu lepiej. Zaledwie minął tydzień jego pobytu na Księżycu a już\nmiał tego dość. Odstawił tackę. Wstał i wyszedł do bufetowej palarni.\nByła to niewielka, dobrze wentylowana klitka z obitymi miękkim\ntworzywem ławeczkami pomiędzy którymi znajdował się stół z dwiema\npopielniczkami. Nad wszystkim górował duży ekran wyświetlający jakiś\nziemski program informacyjny. Mówili coś o najstarszym, żyjącym\nczłowieku na planecie. Chwilę później puścili materiał o najnowszym\nfilmie z jednym z ubóstwianych przez kobiety gwiazdorów kina. K\nnienawidził telewizji. Wyciągnął Mocnego z paczki. Odpalił, \nzaciągnął się dymem jednocześnie tępo wbijając wzrok w wyświetlacz\ntelewizora.</p>\n<p align=\"left\" style=\"margin-bottom: 0cm; line-height: 100%\">- Pan\nteż ma dość tego miejsca?</p>\n<p align=\"left\" style=\"margin-bottom: 0cm; line-height: 100%\">\tK z\nżalem zdał sobie sprawę z tego, że nie jest sam w tym pomieszczeniu.\nSkierował wzrok w stronę z której dobiegły te słowa. Ujrzał szczupłą,\nczarnowłosą, ubraną w bufetowy uniform kobietę, oszacował jej wiek na\nokoło trzydzieści lat. Paliła mentolowego Pall Malla slim. Typowe.</p>\n<p align=\"left\" style=\"margin-bottom: 0cm; line-height: 100%\">- Czy\nja wiem&hellip; - odparł obojętnie.</p>\n<p align=\"left\" style=\"margin-bottom: 0cm; line-height: 100%\">- Ja\nwiem. Ta ciągła praca w warunkach niskiej grawitacji. Musimy zakładać\nbalast ale łatwo przez to można się posiniaczyć. Proszę spojrzeć -\nLekko uniosła jedną ze swoich nóg ukazując widoczne spod pończoch\nciemniejsze plamy na skórze. \n</p>\n<p align=\"left\" style=\"margin-bottom: 0cm; line-height: 100%\">- Moja\nkoleżanka nawet ostatnio skręciła sobie kostkę &ndash; kontynuowała.</p>\n<p align=\"left\" style=\"margin-bottom: 0cm; line-height: 100%\">- Aha &ndash;\nK skwitował krótko. Przyspieszył proces palenia papierosa przez co\nżar stanowił już połowę jego długości.</p>\n<p align=\"left\" style=\"margin-bottom: 0cm; line-height: 100%\">- Poza\ntym, tęsknie do domu. Zostały jeszcze trzy tygodnie mojej delegacji.\nPóźniej wrócę na planetę.</p>\n<p align=\"left\" style=\"margin-bottom: 0cm; line-height: 100%\">- Skąd\nPani pochodzi? - zaciekawił się odrobinę.</p>\n<p align=\"left\" style=\"margin-bottom: 0cm; line-height: 100%\">-\nPołudniowa Italia &ndash; uśmiechnęła się &ndash; ale moi rodzice nie\nsą stamtąd. Ojciec pochodził z Chicago, matka z Pragi.</p>\n<p align=\"left\" style=\"margin-bottom: 0cm; line-height: 100%\">\tDo K\ndotarło, że spalił już cały tytoń w papierosie i dym którym się\nzaciąga wydobywany jest z węglącego się ustnika. Ostatecznie zapytał:\n</p>\n<p align=\"left\" style=\"margin-bottom: 0cm; line-height: 100%\">- Jak\nPani na imię?</p>\n<p align=\"left\" style=\"margin-bottom: 0cm; line-height: 100%\">-\nBridget, dla znajomych Bri.</p>\n<p align=\"left\" style=\"margin-bottom: 0cm; line-height: 100%\">- Miło\nbyło poznać, Pani Bridget.</p>\n<p align=\"left\" style=\"margin-bottom: 0cm; line-height: 100%\">\tZgasił\npeta i oddalił się do kwatery.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tK\nprzeszedł przez drzwi kwatery z zamiarem zalogowania się do\nterminala. Usiadł zdając sobie sprawę, że pomiędzy nim a fotelem jest\njeszcze jakiś twardy przedmiot. Wstał i ku swojemu zaskoczeniu zdał\nsobie sprawę, że jest to paralizator; prawdopodobnie zgubił go jeden\nz funkcjonariuszy B.O.I.D.P. K schował paralizator do kieszeni po\nczym zabrał się za korespondowanie i podgryzanie orzeszków. Po\ngodzinie zmorzył go sen.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tPoranna\nkąpiel, śniadanie w bufecie. K ciągle zamroczony snem snuł się przez\nkorytarz w kierunku hangaru z łazikami. Na miejscu już czekał na\nniego Smith, Jim i wysoki, około sześćdziesięcioletni człowiek\nktórego K jeszcze wcześniej nie spotkał. \n</p>\n<p align=\"left\" style=\"margin-bottom: 0cm; line-height: 100%\">-\nWitamy doktorze K &ndash; wycharczał Smith &ndash; proszę poznać\ndoktora Williama Froga, specjalistę od fizyki molekularnej.\nPrzyleciał do nas wczoraj. Z Ziemi.</p>\n<p align=\"left\" style=\"margin-bottom: 0cm; line-height: 100%\">\tUścisnęli\nsobie dłonie po czym zabrali się za zakładanie skafandrów. Jim\nsprawdził czy cały sprzęt trzyma się łazików, wsiedli do pojazdów,\nprzejechali przez śluzę powietrzną i wyruszyli w kierunku położenia\nobiektu. Jechali dobrze już wytartą w pyle księżycowym ścieżką. \n</p>\n<p align=\"left\" style=\"margin-bottom: 0cm; line-height: 100%\">-\nSzlag! - niespodziewanie przez radio wykrzyknął Jim. - Nie ma go\ntutaj!</p>\n<p align=\"left\" style=\"margin-bottom: 0cm; line-height: 100%\">\tWysiedli\naby zdać sobie sprawę, że obiektu nie ma ma w miejscu w którym był\nostatnio. Przeszukali okolicę, na próżno. Wstrząs tektoniczny wyrwał\nich z zakłopotania które zostało zastąpiona przerażeniem. Ich wzrok\nprzykuła chmura pyłu która uniosła na oddalonym o dziesiątki\nkilometrów terenie. Zdali sobie sprawę, że w strefie pozostałości\nBeayley 1 właśnie doszło do eksplozji. Smith zarządził natychmiastowy\npowrót do Brayley 2. Wsiedli do łazików, odjechali tak szybko jak\ntylko mogli.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">B:\nTrzymaj go.</p>\n<p align=\"left\" style=\"margin-bottom: 0cm; line-height: 100%\">A:\nRobię co mogę.</p>\n<p align=\"left\" style=\"margin-bottom: 0cm; line-height: 100%\">B:\nPrzyciśnij go do ziemi, muszę go spiąć.</p>\n<p align=\"left\" style=\"margin-bottom: 0cm; line-height: 100%\">A:\nSzlag, jest silniejszy niż myślałem.</p>\n<p align=\"left\" style=\"margin-bottom: 0cm; line-height: 100%\">B:\nTrzymaj go porządnie bo oboje tu umrzemy.</p>\n<p align=\"left\" style=\"margin-bottom: 0cm; line-height: 100%\">A:\nChyba opanowane&hellip; kurwa, wyrywa się.</p>\n<p align=\"left\" style=\"margin-bottom: 0cm; line-height: 100%\">&hellip;&hellip;&hellip;</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tBrayley\n1 było jedną z pierwszych baz naksiężycowych założonych przez\nczłowieka. Przez niemal dekadę badano tam funkcjonowanie życia\nbiologicznego w warunkach księżycowych oraz opracowywano technologie\nsłużące dalszemu osiedlaniu się człowieka na Księżycu. Doszło jednak\ndo awarii reaktora przez co personel był zmuszony opuścić tamto\nmiejsce. Cały obszar B1 został poważnie skażony radioaktywnie i\njedynie maszyny mogły to miejsce monitorować. Kierownictwo Agencji\nKsiężycowej uznało jednak po pewnym czasie historię B1 za zakończoną\ni zaprzestano aktywnego obserwowania tamtego obszaru. Aż do tej\nchwili.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tPo\nzachermetyzowaniu śluzy i wypełnieniu jej powietrzem w ich uszy\nuderzył ryk syren alarmowych a ich oczy raziło migotanie czerwonych\nświateł sygnalizujących alarm. Z głośników dobiegał zapętlony\nkomunikat nakazujący przebywającym w bazie udanie się do swoich\nkwater. Smith oznajmił, że udaje się do centrum dowodzenia a reszta\nma wykonać polecenia wydane w komunikacie. K stanął na przeciw drzwi\nprowadzących z hangaru łazików do wnętrza bazy. Wrota otworzyły się\nukazując pusty korytarz zalany czerwonym światłem. K w pośpiechu\nruszył w jego głąb. Uwolniona z organizmu adrenalina prawdopodobnie\nbyła jedynym powodem dzięki któremu nie stracił przytomności ze\nstrachu i ogólnego stresu. K dotarł do kwatery z przykrością zdając\nsobie sprawę z tego, że drzwi do niej są otwarte. Niepewnie zajrzał\ndo środka. W środku panował nieznajomy nieporządek: przewrócone\nkrzesło, pościel na podłodze, zdewastowany terminal i mnóstwo\nporozrzucanych, mniejszych przedmiotów. Sytuacji nie poprawiał fakt,\nże najwyraźniej ktoś krył się pod pościelą na podłodze gdyż ta\nruszała się dość energicznie. Włos zjeżył mu się na głowie. Powoli\npodszedł do kłębiącego się zawiniątka z kołdry. Ostrożnie zaczął\nunosić je do góry. W jednej chwili pomieszczenie wypełnił piskliwy\nryk dodając się do akompaniamentu i tak już hałaśliwej syreny\nalarmowej. Spod kołdry wyskoczył  na niego włochaty humanoid gryząc i\ndrapiąc na ślepo. Był to szympans. K w szoku padł na podłogę. Istota\nzostawiła go w spokoju po czym wybiegła z pomieszczenia.  K przeklął\ncały świat, a chwilę później, po zamknięciu drzwi, zabrał się za\nusuwanie nieporządku.</p>\n<p align=\"left\" style=\"margin-bottom: 0cm; line-height: 100%\"><br/>\n</p>\n<p align=\"center\" style=\"margin-bottom: 0cm; line-height: 100%\">* * *</p>\n<p align=\"center\" style=\"margin-bottom: 0cm; line-height: 100%\"><br/>\n</p>\n<p align=\"left\" style=\"margin-bottom: 0cm; line-height: 100%\">\tSyreny\nalarmowe wyły jeszcze przez cztery godziny. K leżał na łóżku owijając\ngłowę poduszką i przyciskając ją do uszu. Po korytarzu przemieszczały\nsię w tym jakieś postacie. Starał się to ignorować. Kiedy alarm ustał\nz głośników nadano komunikat informujący, że kilkanaście kilometrów\nod B2 w powierzchnię księżyca uderzył niewielki meteoryt przez co\nsystem zarządzający zwierzyńcem uległ awarii wskutek czego część ze\nzwierząt przedostała się poza zoo, że sytuacja jest już opanowana i\nostatecznie, że wszyscy są bezpieczni, nie było żadnych ofiar i można\njuż swobodnie poruszać się po bazie. K zdawał sobie sprawę, że to\nstek bzdur. Wreszcie odpalił papierosa. Po chwili następnego. W\nmiędzyczasie na jego telefonie pojawiła się informacja o planowanym\nzastąpieniu zniszczonego terminala jeszcze tego dnia. Kolejny\npapieros. Dość. K uznał, że rezygnuje, wyszedł w biura Smitha w celu\nzłożenia wniosku o rezygnację z zadania jakie mu przydzielono. Nawet\nnie słuchał co Smith ma do powiedzenia. Następnie zamówił pół litra\nwódki w kantynie. Zaczął pić, spalał kolejne papierosy. Sen zmorzył\ngo w drugiej połowie flaszki. Ostatecznie zasnął na blacie stołu\nrozlewając zawartość butelki po podłodze. Po kilkunastu sekundach\nuprzątnął to niewielki robot finalnie oddalając się w celu\nwykonywania dalszej pracy.</p>\n</body>\n</html>",
  "layout": "default.njk",
  "tags": ["post","Opowiadanie"],
  "title": "Brayley 2"
}
